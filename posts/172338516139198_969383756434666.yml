---
message: |-
  الجروب بتاعنا ده بقاله فترة طويلة اطول من اننى افتكر انا دخلته امتى، وانا من الناس اللى تقريبآ ماعدتش مرتبط بجروب غيره، الحلو فيه , اللى بيشدنى و بيشد ناس كتير ليه هو المحتوى و اننا مابنحطش اى كلام و خلاص، مابنرميش لينكات لمجرد اننا نشارك او نظهر و خلاص، فيه ناس من اللى عاوزة تـ recruit بتدخل عليه علشان تشوف لو فيه حد مناسب للبوزيشنز اللى عندها.
  فيه ناس اتعرفت على بعض من الجروب هنا و اشتغلت مع بعض على حس اننا جزء من الجروب ده. فيه ناس كتير استفادت من المحتوى اللى بنشاركه مع بعض و اتعرفت اكتر على جو الشغل لو هم لسة فى كلية.
  كل ده علشان كلنا متفقين على سياسة واحدة وهى ان المحتوى الضعيف مالوش مكان هنا و الناس اللى بتنضم لينا بتكون شغالة او مهتمة فعلآ بالمجال ده و حابين يشاركوا باقى الناس ال Passion بتاعهم.

  انا بقول كده علشان افكر الناس باللى وصلناله مع بعض و الروح الحلوة المنتشرة بيننا، خلونا نحافظ على نفس مستوى المحتوى و النقاشات هنا و نحط مجهود فى اى مشاركة بنعملها او اى سؤال بنسأله، وافتكر ان what goes around comes around.
from:
  name: Emad Elsaid
  id: '627907956'
type: status
created_time: '2015-07-07T13:49:37+0000'
updated_time: '2015-07-08T08:20:43+0000'
permalink_url: https://www.facebook.com/groups/egyptian.geeks/permalink/969383756434666/
id: '172338516139198_969383756434666'
