---
message: |-
  2 شباب فى أمريكا كانو عايزين يعملو ستارت أب Startup من أيام الجامعة ، فقررو إنهم يعملو خدمة بتسمحلك إنك تطلب دليفرى بالموبايل (Otlob) إلا إن الموبايلات ساعتها سنة 2005 كانت لسة مش بالذكاء دة ومكانش فى إنتشار واسع للإنترنت عالموبايل ، بعد ما اشتغلو عالفكرة لمدة سنة كاملة سمعو إن بول جراهام (مؤسس أول مسرع للشركات فى العالم Y Combinator واللى بعد كدة ناس كتير عملت زيه ومنهم فلات 6 فى مصر) هيدى محاضرة فى بوسطن عن بناء شركتك الخاصة ، اشترو تذكرتين قطر وراحو حضرو المحاضرة وبعدها راحو قالوله إحنا عايزين نحكيلك فكرتنا وإحنا ركبنالك قطر 6 ساعات مخصوص عشان نقابلك ، الراجل أعجب بحماسهم وفعلا إداهم معاد عشان يتقابلو ، شرحولو اللى هما بيعملوه وهو كان ساعتها لسة بيبدأ أول دورة ل Y Combinator فقال لهم ماتقدمو؟ إحنا بندور على شركات نستثمر فيها. قالوله ماشى فقدمو وعملو مجموعة إنترفيوهات.

  بعدها بشوية إتصل بيهم بول وقالهم للأسف إنتو مش هينفع تدخلو معانا وإنتو ماتقبلتوش.

  الخبر نزل عليهم كالصاعقة وأحبطو جدا لدرجة إنهم راحو البار وقعدو يسكرو للصبح مع صحابهم بتوع الجامعة ، وكان كل شوية واحد منهم عمال يتمنظر بالشغلانة اللى جاتلو وبالمرتب اللى بيقبضه لدرجة إن من كتر الإحباط واحد من الشابين كدب وقال لهم دة إحنا إتقبلنا فى أول مسرع للشركات التكنولوجية فى العالم Y Combinator فى محاولة فاشلة إنه مايبينش إنه أقل منهم.

  تانى يوم ركبو القطر وهما لسة مافاقوش من ليلة إمبارح ، الموبايل رن ، ردو ، طلع بول جراهام! قالهم بصو ، إنتو شباب كويسين ، بس فكرتكم مش هتنجح دلوقت ، عندكم إستعداد تسيبو الفكرة اللى إشتغلتو عليها سنة كاملة وتدورو على واحدة غيرها وتخشو Y Combinator ؟.. قالوله فى نفس اللحظة عالتليفون ماشى موافقين!

  الشابين دول هما أليكسس أوهانيان ، وستيف هوفمان اللى أسسو موقع Reddit وهما جوة Y Combinator ، الموقع دلوقتى عليه 80 مليون مستخدم نشط شهريا ، وبعد ما بدأو فيه ب18 شهر تم بيعه مقابل 30 مليون دولار!
from:
  name: Mohamed Alaa El Din
  id: '1573619512716214'
type: status
created_time: '2013-11-14T00:16:06+0000'
updated_time: '2013-11-17T20:05:29+0000'
permalink_url: https://www.facebook.com/groups/egyptian.geeks/permalink/653036704736041/
id: '172338516139198_653036704736041'
reactions:
  data:
  - id: '10214861141222529'
    name: Abdelrady Fcis
    type: LIKE
  - id: '1532825676787208'
    name: Mohamed Badawi
    type: LIKE
  - id: '10155854949245944'
    name: Tarek Amr
    type: LIKE
  - id: '10160087313865372'
    name: Amr Reda
    type: LIKE
  - id: '10160105091405314'
    name: Mohamed Elsherif
    type: LIKE
  - id: '10157062775092586'
    name: Ramy Said
    type: LIKE
  - id: '10155176615896711'
    name: Mohammed Sameer
    type: LIKE
  paging:
    cursors:
      before: TVRJME5qZA3lNelF4TVRveE16ZAzBPRGd5TkRRek9qSTFOREE1TmpFMk1UTT0ZD
      after: TlRneU1qSTJOekV3T2pFek9EUXpPRGczTmpFNk1qVTBNRGsyTVRZAeE13PT0ZD
comments:
  data:
  - created_time: '2013-11-14T03:27:20+0000'
    from:
      name: Meligy
      id: '10155880569740170'
    message: Copied from Mostafa Nageeb? (that's where I first read it)
    id: '653105991395779'
  - created_time: '2013-11-14T05:13:57+0000'
    from:
      name: Mohamed Alaa El Din
      id: '1573619512716214'
    message: Yep :)
    id: '653143791391999'
  paging:
    cursors:
      before: WTI5dGJXVnVkRjlqZAFhKemIzSTZAOalV6TVRBMU9Ua3hNemsxTnpjNU9qRXpPRFF6T1RrMk5EQT0ZD
      after: WTI5dGJXVnVkRjlqZAFhKemIzSTZAOalV6TVRRek56a3hNemt4T1RrNU9qRXpPRFEwTURZAd016Yz0ZD
